<div dir="rtl" align="center">
به نام خدا
</div>
<div dir="rtl" align="right">

# پروژه خانه مکالمه
هدف از این پروژه ایجاد محیطی برای فراهم کردن امکان ارتباط میان گرو‌های مختلفی از افراد روی بستر وب در کنار مدیریت دسترسی و امکان گزارشگیری از این محیط می‌باشد. حال به تشریح اجزای مختلف این پروژه می‌پردازیم.

## اتاق‌های مکالمه:
در این سایت مفهومی به نام اتاق مکالمه داریم که هر اتاق شناسه منحصر به فردی دارد و افراد عضو هر اتاق قادر به ارسال پیام و مشاهده پیام‌های ارسال شده توسط سایر اعضا می‌باشند.

اتاق‌های مکالمه را تنها می‌توان ایجاد کرد که در هنگام ایجاد اتاق اطلاعاتی مانند نام منحصر به فرد اتاق، وضعیت عمومی/خصوصی بودن اتاق و توضیح کوتاهی درباره اتاق از کاربر گرفته می‌شود.

 از مواردی که هر اتاق مکالمه دارد پنل مربوط به پیام‌ها، امکان مشاهده سایر اعضا و مدیر اتاق( سازنده اتاق دسترسی مدیریت دارد و سایر اعضا تنها دسترسی کاربر دارند )، امکان خروج از اتاق و امکان مشاهده شناسه اتاق می‌باشد. در این سایت ویژگی خصوصی بودن اتاق را نیز داریم که اتاق‌های خصوصی علاوه بر شناسه، کلید نیز دارند که این کلید توسط مدیر قابل ویرایش می‌باشد و هنگام عضویت در اتاق مکالمه این کلید از افراد درخواست می‌شود. به عنوان یک ویژگی اضافه می‌توان امکان پین کردن پیام، امکان حذف پیام و امکان ویرایش پیام را نیز اضافه کرد.

همانطور که بالاتر اشاره شد کاربر ایجاد کننده اتاق به عنوان مدیر اتاق دسترسی‌هایی فراتر از سایر اعضای اتاق دارد، از جمله این دسترسی‌ها می‌توان به تغییر مشخصات اتاق( نام، وضعیت عمومی/خصوصی بودن و توضیحات )، ویرایش کلید اتاق خصوصی( کلید اولیه به صورت خودکار ساخته شود، همچنین مدیر اتاق می‌تواند از امکان تولید کلید خودکار در هنگام ویرایش کلید استفاده کند )، حذف اعضا از اتاق، حذف اتاق و دریافت گزارشی شامل تعداد ‌پیام‌های ارسال شده توسط هر عضو به صورت csv و pdf اشاره کرد.

## صفحه اصلی سایت:
در صفحه اصلی سایت می‌بایست نمایه‌ها‌ی تعدادی از اتاق‌هایی که کاربر در آن‌ها عضو می‌باشد، دکمه ایجاد اتاق و نمایه‌های تعدادی از اتاق‌های عمومی‌ای که کاربر درآن‌ها عضو نمی‌باشد نمایش داده شود( پیشنهاد می‌شود برای نمایش نمایه‌ها از امکان صفحه بندی استفاده کنید ). همچنین دقت کنید که امکان جست و جو میان اتاق‌ها( چه آن‌هایی که کاربر عضوشان می‌باشد و چه سایر اتاق‌های عمومی ) فراهم شود. 

## حساب کاربری:
افراد برای استفاده از این سایت  ملزم به ساخت حساب کاربری و ورود با حساب کاربریشان می‌باشند. برای ایجاد حساب کاربری حداقل می‌بایست نام نمایشی، ایمیل و رمز عبور از کاربر گرفته شود و برای ورود با حساب کاربری می‌بایست ایمیل و رمز عبور از کاربر گرفته شود. به عنوان یک ویژگی اضافه می‌توان امکان بازیابی رمز عبور را نیز فراهم کرد.

## مدیرکل:
در این سایت مفهومی به نام مدیرکل داریم که مشاهده گزارشاتی مانند درصد فعالیت کلیه اتاق‌ها در بازه‌های زمانی( یک نمودار کیکی که در بازه زمانی مشخص شده درصد پیام‌های ارسالی هر اتاق نسبت به کل پیام‌های ارسال شده در آن بازه زمانی را نمایش می‌دهد ) و امکان مشاهده تعداد کلیه پیام‌های ارسال شده در سامانه طی یک بازه زمانی( یک نمودار خطی-زمانی که پیام‌های ارسال شده طی بازه زمانی را به تفکیک روز نمایش می‌دهد ) را دارد. همچنین مدیر کل امکان اخراج یک کاربر از کل سایت را نیز دارد.
![chart1](https://github.com/MARS-JSU/Internship-Documents/blob/main/General%20Docs/FinalPhase-ChatHouse/chart1.jpg )
![chart2](https://github.com/MARS-JSU/Internship-Documents/blob/main/General%20Docs/FinalPhase-ChatHouse/chart2.jpg )

## سخن آخر
در پایان دقت کنید که انتظار می‌رود امکانات اصلی خواسته شده در بازه زمانی انجام پروژه فراهم شوند، اما پیاده سازی ویژگی‌هایی فراتر از ویژگی‌های خواسته شده به عنوان نقطه قوت تلقی می‌شود. همچنین در صورتی که قسمتی از شرح پروژه گنگ می‌باشد یا نیاز به جزئیات بیشتری برای فهم مسئله دارید می‌توانید سوالات خود را با آقای ادیبی سده مطرح کنید.
