<div dir="rtl" align="center">

به نام خدا

</div>

<div dir="rtl" align="right">

# شیءگرایی در زبان PHP

یکی از پرطرفدارترین سبک‌های برنامه نویسی، برنامه نویسی شیءگرا می‌باشد که در این سبک برنامه نویسی می‌توان اطلاعات و کدها را در قالب اشیاء دسته ‌بندی کرد.

این سبک برنامه نویسی در نسخه‌ی سوم زبان PHP در دسترس توسعه دهندگان قرار گرفت و در نسخه‌های چهارم و پنجم به امکانات و ابزار شیءگرایی افزوده شد. امروز فریمورک‌های پرطرفدار PHP عموما مبتنی بر شیءگرایی هستند و به همین دلیل در این بخش به موضوع شیءگرایی در زبان PHP می‌پردازیم.

برای مطالعه درباره‌ی شیءگرایی در زبان PHP به این [لینک](https://www.w3schools.com/php/php_oop_what_is.asp) مراجعه کنید.
همچنین پیشنهاد می‌شود که این [ویدئوها](https://drive.google.com/file/d/1UGV0o0lQg3vb4d1poGgC8C_joxRzcVAm/view?usp=sharing) را حتما مشاهده کنید.

## پروژه

همان گونه که در فاز اول توضیح داده شد یک چند جمله ای شامل چندین تک جمله ای است. البته چندجمله ای ها می توانند از درجه دلخواه باشند (بر خلاف فاز اول که از درجه یک بودند). به عنوان مثال، f(x)=2x^5-3x^3-x+1 یک چند جمله ای از درجه پنج است چرا که بزرگترین توان آن پنج است. البته چندجمله ای ها همیشه مانند این مثال ساده و مرتب نیستند. به عنوان مثال، g(x)=3x^2-4x+5.2x^2+4x-8x^7-3 نیز یک چندجمله ای است که وقتی آن را ساده کنیم به g(x)=8.2x^2-8x^7-3 می رسیم و وقتی جملات آن را مرتب کنیم به g(x)=-8x^7+8.2x^2-3 می رسیم.

در این پروژه، از شما خواسته می شود با دانشی که در زمینه شیءگرایی کسب کرده‌اید مسئله را حل کنید. 

امکاناتی که باید پیاده سازی شوند:
-  محاسبه مقدار چند جمله‌ای به ازای x دلخواه. به عنوان مثال، مقدار تک جمله ای 2.5x^3 به ازای x=2 مساوی 20 است.
- برگرداندن چند جمله‌ای به صورت یک رشته.
- محاسبه مشتق چند جمله‌ای. به عنوان مثال، مشتق تک جمله‌ای 2.5x^3 مساوی 7.5x^2 است.
- ساده سازی چندجمله‌ای.
- مرتب سازی جملات چندجمله‌ای.
- محاسبه حاصل جمع، تفریق و ضرب دو چندجمله‌ای.

</div>
